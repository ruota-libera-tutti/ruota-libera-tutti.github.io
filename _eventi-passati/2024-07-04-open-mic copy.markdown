---
layout: post
title: "Bike Open Mic: vieni a raccontare la tua storia!"
date: 2024-07-04 19:00:00 +0200
categories: social-meeting
excerpt: "Invito aperto a tuttə a raccontare i propri viaggi, fatti e da fare per prepararsi al meglio all'estate"
cover: assets/images/events/mic.jpg
lang: it
---

## 🎙️ RLT Social Meeting di luglio: "Open Mic" 🎙️

Venite con noi a una serata speciale all'aria aperta sotto il cielo estivo, dove avremo un open mic per chiunque voglia condividere le proprie storie ed esperienze. Portate con voi il vostro entusiasmo e la voglia di raccontare:

- Un viaggio in bicicletta che avete fatto
- Consigli e trucchi per godersi al meglio le pedalate
- Un gadget interessante che avete scoperto
- O qualsiasi altro tema o contributo!

🌍 Data: 4 luglio
🕒 Orario di Inizio: ore 19.00
📍 Location: DumBo Space
✅ Ingresso libero con registrazione su Meetup

🚲 Come sempre, prima e dopo il workshop, ci saranno momenti di networking per permettere alla comunità di RLT di crescere, conoscersi e fare rete. E come sempre per chi vuole, rimarremo al DumBo a cenare e fare delle birrette insieme 🍻

Ci sarà anche la possibilità di diventare soci/e della nostra associazione.

🚴‍♂️✨ Ruota Libera Tutti è un'associazione di Bologna oltre ad essere un progetto di inclusione sociale e promozione del benessere attraverso l'utilizzo della bicicletta. Organizziamo eventi all'aria aperta accessibili a tutti, con percorsi facili adatti a ogni livello di esperienza, dove ognuno può sentirsi libero di partecipare con la propria bicicletta. I nostri eventi indoor infrasettimanali nel centro di Bologna offrono l'opportunità di discutere, leggere e promuovere l'utilizzo della bicicletta sia per il tempo libero che nella vita quotidiana. E questo evento fa parte del programma ufficiale degli eventi 2024 di RLT! Segui la nostra pagina Instagram per rimanere aggiornata/o su tutti i prossimi eventi!

🚴‍♂️✨ Vi aspettiamo regaz! Ci raccomandiamo di iscrivervi a questo evento, è gratis!
