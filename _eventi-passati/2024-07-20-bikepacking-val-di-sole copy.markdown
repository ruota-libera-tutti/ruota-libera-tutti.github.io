---
layout: post
title: "Val di sole in Bikepacking (2 giorni)"
date: 2024-07-20 07:00:00 +0200
categories: social-ride
excerpt: "Weekend di bikepacking, accessibile e facile per tuttə"
cover: assets/images/events/bikepacking-val-di-sole.jpg
lang: it
---

Ed eccoci al gran ritorno di RLT nel pazzesco contesto della Val di Sole, il primo vero viaggio in Bike Packing del 2024! 🚲 ☀️🏔️

E quest’anno lo faremo in modo ancora più accessibile dell’anno scorso: ogni persona, con capacità e biciclette diverse, potrà lanciarsi un questa nuova avventura! 🌈

## In Breve

La Val di Sole perché è un luogo sicuro ed accessibile per praticare la bicicletta in gruppo. Pedaleremo 2 giorni lungo la spaziosa ciclabile di fondovalle affianco il fiume Noce. Lungo tutto il percorso ci saranno diversi punti attrezzati ed accanto alla ciclabile ci sarà sempre il treno, che utilizzeremo, come sempre, per ogni nostro spostamento.

## Il programma

### Primo giorno: Sabato 20 luglio 📅

Viaggeremo in treno ed pedaleremo in mattinata da Mostizzolo, seguendo il fiume, ci fermeremo per un pranzo al sacco e continueremo poi fino ad Ossana. A metà pomeriggio arriveremo tutti al campeggio dove chi preferisce può fermarsi (opzione Easy - 29km / 400mt d+). Chi invece preferirà continuare a pedalare, potrà farlo verso la Val di Pejo, per la scalata del giorno (opzione Long Loop +20km / +400 mtd+). Ci ritroveremo tutti in campeggio la sera per finire di montare le tende insieme, fare aperitivo e prepararci per la cena.

🚂🕒 Orario di ritrovo in Stazione Centrale a Bologna (ritrovo direttamente sul treno) : 06.00
🚂🕒 Orario di partenza del treno per Trento: 06.05
🚂🕒 Orario di arrivo del treno a Trento: 08.52
🚂🕒 Orario di partenza del treno per Mostizzolo da Trento: 09.16
🚂🕒 Orario di arrivo del treno a Mostizzolo e inizio pedalata : 10.35

### Secondo Giorno: Domenica 21 Luglio 📅

Il secondo giorno usciremo dalla tenda, colazione in mezzo alle montagne, lavaggio denti, rimpacchettiamo la bici e si riparte. Visita al Castello di Ossana da cui c’è una vista pazzesca su tutta la valle e pedaleremo verso il Lago dei Caprioli lungo la Valpiana, in mezzo al bosco, anche questo un percorso sicuro e nulla di complesso. Al lago pranzeremo prima di rientrare in valle, per poi prendere treno a Dimaro prima per Trento, poi per Bologna. Il percorso per tutti del primo giorno è di 21 km con 400 mt di dislivello, per chi invece preferisce evitare la salita, avrà circa 15km di sola e piacevole discesa.

🚂🕒 Orario di partenza del treno da Dimaro per Trento: 14.50
🚂🕒 Orario di arrivo del treno a Trento da Dimaro: 16.34
🚂🕒 Orario di partenza del treno da Trento per Bologna: 17.10
🚂🕒 Orario di arrivo del treno a Bologna da Trento: 20.03

## 📢 Dettagli dell'evento:

- Per rendere davvero accessibile l’evento a tutte le socie e a tutti i soci di RLT è riservato il 10% di sconto per il servizio di noleggio presso il Decathlon. Dovrete semplicemente scriverci una mail a ruotaliberatutti@gmail.com
- Ognuno porterà con se l'attrezzatura da campeggio, meglio se condivisa. Per chi invece preferisce stare comodi, vi mandiamo opzioni alternative di alberghi vicini
- I pasti saranno liberi e insieme e promuoviamo il cibo al sacco. Per la cena sceglieremo un posto vicino al campeggio
- L'evento è aperto a tutte le persone che sono già socie dell'Associazione Ruota Libera Tutti. Tutte le indicazioni nel nostro sito web, qui: https://ruota-libera-tutti.github.io/tesseramento.html e se avete dubbi, scriveteci pure!
- Gestiremo noi il trasporto delle bici da Trento alla Val di Sole, con il treno e un furgone noleggiato direttamente in loco e ne condivideremo le spese
- Ci raccomandiamo di iscriversi il prima possibile e non oltre il 13 luglio. I posti potrebbero diventare limitati in caso di numerose richieste!

## Costi

La partecipazione all'evento ha un costo di 60 euro a persona, che includono:

- pernottamento presso il Campeggio “I Larici - Ossana” (20 euro)
- Trasporto bici in valle (treno+furgone) (20 euro)
- contributo donazione a RLT come auto-finanziamento (20 euro)

La quota non include:

- Tesseramento a RLT
- Pasti
- Biglietti treni Bologna-Trento e ritorno (persona e bici), biglietti treni Bologna Mostizzolo e ritorno (solo persona, la bici la gestiamo noi!)
- Eventuale noleggio biciclette e attrezzatura

Prima della partenza, organizzeremo un incontro tra i partecipanti e un gruppo whatssap dedicato per darvi tutti i suggerimenti utili su come organizzare la bicicletta, con la propria tenda.

Suggeriamo infine di rimanere aggiornate e aggiornati su tutti i nostri canali, che trovate a questo link: https://linktr.ee/ruotaliberatutti, specialmente sul gruppo whatsapp dove carichiamo tutti gli ultimi aggiornamenti! 🚴‍♀️🎈🚴‍♂️
