---
layout: post
title: "Social Ride della Liberazione al Rifugio Re_Esistente di Monte Sole"
date: 2024-04-25 08:45:00 +0200
categories: social-ride
excerpt: "Siete pronti/e a pedalare in una giornata così importante per il nostro Territorio, come la Festa della Liberazione?"
cover: assets/images/events/montesole.webp
lang: it
---

Siete pronti/e a pedalare in una giornata così importante per il nostro Territorio, come la Festa della Liberazione ?🚲🎉 Sarà la seconda edizione di questa esperienza in bicicletta di Ruota Libera Tutti. L'anno scorso è stato molto bello. Non potevamo mancare anche quest'anno!

📅 Data: Giovedì 25 Aprile
🕒 Orario di Ritrovo: Ore 8.45
🕒 Orario di Partenza: 9:00 (Puntuali!)
🕐 Orario di Arrivo previsto: 13.30
📍 Punto di Partenza: Chiesa Parrocchiale di San Martino in Casalecchio di Reno, all'ingresso del Parco Talon
🚲 Percorso: Facile | 26 km totali | 190mt dislivello+ (fino a Pian di Venola)
🌲 Dove pedaleremo: Lungo il fiume Reno, fino all'inizio della salita di Pian di Venola. Poi da lì saliremo al Rifugio il Poggiolo, con diverse modalità a seconda delle preferenze di ciascun partecipante 🚴

Ci saranno salite? Sì, ma non vi dovete preoccupare! I nostri giri sono sempre accessibili e facili, infatti quando arriveremo all'inizio della salita a Pian di Venola, potrete scegliere tra diverse opzioni:

- Salire a piedi, portando la bici a mano o legandola giù con un lucchetto, unendovi al bellissimo corteo che ogni anno si crea delle persone che salgono a piedi al Poggiolo
- Prendere la navetta ufficiale dell'evento, che fa avanti e indietro da Pian di Venola al Poggiolo tutto il giorno
- Solo per i più esperti, sarà indicata la strada da percorrere per salire in bici pedalando

Ricordiamo che qualsiasi tipo di bicicletta è benvenuta, purché sia in buone condizioni! Ricordatevi di vestirvi comodi, di mettere il casco e di portarvi acqua e snacks. Agli attrezzi per per sistemare la bici durante il viaggio penseremo noi, per farvi sentire serene\i e al sicuro.☀️🫶

📢 Dettagli dell'evento:

- L'evento è rivolto esclusivamente ai soci dell'Associazione Ruota Libera Tutti. Pertanto per partecipare occorre iscriversi qui su meetup e se non si è ancora soci di RLT, occorre seguire i passaggi che spieghiamo sotto! Il costo del tesseramento, solo per aprile 2024, è di 8 euro a persona. L'evento poi sarà a partecipazione gratuita avendo una finalità storica così importante. Saranno tuttavia ben accette come sempre eventuali donazioni se avrete piacere di sostenere la nostra associazione. Suggeriamo di scriverci con anticipo, non sarà garantita la possibilità di tesserarsi il giorno stesso.
- Ci sarà una sosta caffè a metà percorso, come sempre ci piace fermarci, conoscerci e prendercela con calma ☕
- Il ritorno sarà libero: una volta arrivate\i al Poggiolo, pranzeremo tutte\i insieme e ognuna\o rientrerà quando e come preferisce. Verrà indicato come rientrare con il comodissimo treno (caricando la bici) che passa da Pian di Venola, appena sotto il Poggiolo
- Eventuali agevolazioni per il pranzo dai regaz del Poggiolo, verranno comunicate nei prossimi giorni!

✅ Come diventare socia o socio? E’ semplice!
Basta compilare la richiesta di ammissione come socia\o ed inviarcela firmata alla mail ruotaliberatutti@gmail.com, allegando anche il certificato di buona salute e la ricevuta di pagamento degli 8 euro, che può avvenire tramite bonifico, PayPal o Satispay.

‼️ Molto importante!
Il tesseramento è valido per tutto il 2024 ed è strettamente necessario per partecipare alle pedalate. Non sarà possibile effettuarlo il giorno stesso dell’uscita, quindi per tutte le persone che vorranno partecipare, occorre che ci scriviate entro la sera del 23 aprile!🤞🫂

Ci raccomandiamo di seguirci per ulteriori dettagli ed aggiornamenti sui nostri canali social: Qui tutti i link utili!

Vi aspettiamo cariche e carichi, come sempre! Non vediamo l'ora di tornare a pedalare insieme, fare della gran balotta e celebrare peraltro che siamo da poco diventate\i una vera e propria Associazione, tutte e tutti insieme 🚴‍♀️🎈🚴‍♂️
