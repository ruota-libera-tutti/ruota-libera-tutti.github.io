---
layout: post
title: "Notturna da Bologna al Mare adriatico"
date: 2024-06-23 04:00:00 +0200
categories: social-ride
excerpt: "Partiamo la notte tra sabato e domenica e arriviamo all'alba"
cover: assets/images/events/ravenna.jpeg
lang: it
---

Siete pronte/i a tornare in sella della vostra bici con RLT?🚲🎉

Ed è ecco la nuova edizione del Social Ride - Tutto in una notte!
Torniamo a pedalare sotto le stelle ✨verso le spiagge della Riviera Romagnola ! 🏖️

E quest’anno lo faremo in modo ancora più accessibile, davvero per tutte e per tutti. Leggete qui sotto il programma e vi spieghiamo come ogni persona, con capacità e biciclette diverse, potrà fare un tuffo con noi nel mare Adriatico! 🌈

Ci sarà la possibilità di scegliere tra due percorsi:

### Percorso Standard
Si parte da Piazza Maggiore (Bo) qualche ora prima dell’alba. ☀️ Pedaleremo sotto le stelle e vedremo le prime luci dell’alba spuntare di fronte a noi. Ci incontreremo con il secondo gruppo alla stazione di Russi e tutte e tutti insieme raggiungeremo Marina di Ravenna per piadina e tuffo libero al mare 🌊 - (95 km totali, zero dislivello)

### Percorso Easy
Si parte in treno da Bologna Centrale e si arriva alla stazione di Russi. Da lì si inizia a pedalare insieme verso Marina di Ravenna, in tutta facilità, senza salite e discese - (36 km totali, zero dislivello)

Come sempre pedalaremo a passo lento, senza fretta e con pause caffettino e networking durante il viaggio 🫂☕

📅 Data: Domenica 23 giugno

## Andata percorso Standard
🕒 Orario di ritrovo in Piazza Maggiore : 4.30
🕒 Orario di partenza da Piazza Maggiore: 4.45
🕒 Orario di arrivo previsto a Russi: Ore 9.30
🕒 Orario di arrivo previsto a Marina di Ravenna: 13.00

## Andata percorso Easy
🕒 Orario di partenza treno da Bologna Centrale (94499) : 09:05
🕒 Orario di arrivo treno a Russi (94499): 9:55
🕒 Orario di partenza in bici da Russi: a Russi: Ore 10:00
🕒 Orario di arrivo previsto a Marina di Ravenna: 13.00

## Ritorno
🚂 Rientro libero a Bologna in treno da Ravenna, circa 30 minuti di bici da Marina di Ravenna (dal primo pomeriggio, un treno ogni ora). Non vi preoccupate, ci sarà tutto il tempo di tornare a Bolo prima del concerto di Max Pezzali!

## Dettagli e suggerimenti utili

Ricordiamo che il Percorso Easy è indicato per qualsiasi tipo di bicicletta, purché sia in perfette condizioni di funzionamento e per chiunque sappia pedalare. Mentre il Percorso Standard è raccomandato per persone con buon allenamento ed è indicato per biciclette che permettano le lunghe distanze (corsa, Gravel). Ricordatevi di vestirvi comodi, di mettere il casco e di portarvi acqua e snacks. Agli attrezzi per sistemare la bici durante il viaggio penseremo noi, per farvi sentire serene\i e al sicuro☀️🫶

📢 Dettagli dell'evento:

- Suggeriamo di viaggiare tutti insieme in modo sostenibile in treno, ma ogni persona è libera di utilizzare l'auto se preferisce e raggiungerci a Russi, in caso. Per chi sceglierà il percorso Easy, la mattina ci troveremo direttamente sul treno in partenza a Bologna Centrale, dove sarà possibile caricare la propria bicicletta. Ogni persona è responsabile dell'acquisto del proprio biglietto. Stessa modalità per il ritorno.
- Saranno previste soste caffè, bagno e snack e pranzeremo insieme all'arrivo. Chi preferisce può portare il pasto da casa, altrimenti condivideremo un luogo dove poter pranzare a prezzi accessibili
- L'evento è aperto a tutte le persone che sono già socie dell'Associazione Ruota Libera Tutti. Per chi deve tesserarsi, suggeriamo di seguire tutte le indicazioni riportate nel nostro sito web, qui: https://ruota-libera-tutti.github.io/tesseramento.html e se avete dubbi, scriveteci pure alla mail ruotaliberatutti@gmail.com
- La partecipazione all'evento ha un costo di 5 euro a persona, simbolici a supporto della nostra associazione che non ha scopi di lucro. Per poter partecipare quindi occorre iscriversi qui su Meetup ed inviare la ricevuta di pagamento della quota di partecipazione alla nostra mail ruotaliberatutti@gmail.com. Il bonifico di 5 euro va fatto con la causale "Partecipazione evento Tutto in una Notte - nome e cognome". Questo è il nostro IBAN: IT20N0707236591000000743750 🙏. Le iscrizioni chiuderanno il 20 giugno! Nella mail indicate anche quale dei due percorsi avete scelto, così da aspettarvi o in piazza o sul treno!

Suggeriamo infine di rimanere aggiornate e aggiornati su tutti i nostri canali, che trovate a questo link: https://linktr.ee/ruotaliberatutti, specialmente sul gruppo whatsapp dove carichiamo tutti gli ultimi aggiornamenti!

Vi aspettiamo cariche e carichi, come sempre! Non vediamo l'ora di tornare a pedalare insieme, fare della gran balotta e continuare a celebrare che da poco siamo diventate\i una vera e propria Associazione, e questo è solo l'inizio di una bellissima avventura 🚴‍♀️🎈🚴‍♂️
