---
layout: post
title: "Viaggio in Puglia"
date: 2024-10-04 18:30:00 +0200
categories: social-ride
excerpt: "Scopriamo la Puglia in bici e in buona compagnia"
cover: assets/images/events/puglia.jpg
lang: it
---
**📅 Data:** da Venerdì 4 Ottobre a Lunedì 7 Ottobre 2024 
⚠ Per chi parte da Bologna, il viaggio inizia giovedì 3 ottobre.

**📍 Ritrovo:** Stazione Centrale di Bari alle 🕒 9:30

**🚴‍♂️ Destinazione:** Viaggeremo attraverso alcune delle località più iconiche e affascinanti della Puglia come Bari, Monopoli, Polignano a Mare, Conversano, Alberobello, Torre Canne, Ostuni e pedaleremo tantissimo nella Valle d’Itria, luogo di storia e sapori.

**🗺️ Distanza totale da percorrere** : Short Loop: 142 km / Long Loop: 185 km

**💸 Quota di partecipazione** : 70€

Carichə per il **Social Ride in Puglia?** 🌅 
Sarà il secondo Bikepacking Trip della stagione 2024 e questa volta esploreremo la meravigliosa Puglia per 4 giorni combinando bici e treno in un clima inclusivo, sempre al passo del più lento. 🌍🚴🤗

---
### **Come Partecipare ✍️**

Per iscriverti, [compila questo form](https://docs.google.com/forms/d/e/1FAIpQLSemWHr5k8IF_8FuZw9fVDUSU3spDXbuGQ1F_Z_8qQ5m0c_LSg/viewform?usp=sf_link).

❗️ L’evento è riservato ai soci dell'associazione Ruota Libera Tutti. 
Non sei ancora sociə? [Clicca qui](/tesseramento) per unirti a noi!

**NB: Per chi viaggia con noi per la prima volta**
Pedaliamo sempre a passo lento, senza fretta, e ci aspettiamo gli uni gli altri 🚲😊. 
Un socio volontario accompagnatore, certificato dalla Regione Emilia Romagna, sarà sempre presente per assistere il gruppo in caso di problemi tecnici con le biciclette 🔧, garantendo così la massima sicurezza durante il viaggio 🚀.

---

## Come raggiungere Bari (e per il ritorno?)

Veniamo subito al dunque. La Puglia è bella, ma è anche lontana. Ma non ti preoccupare, abbiamo pensato già a tutto noi! Basterà seguire le istruzioni riportate qui sotto e farci sapere come ti organizzerai, così possiamo aiutarti al meglio. 

**L'evento inizierà ufficialmente venerdì 4 ottobre alle 9:30 presso la Stazione Centrale di Bari.** Per raggiungere Bari da Bologna (o da altre città), noi favoriamo l'utilizzo del treno, ma **sei liberə di arrivare come preferisci**, anche in auto o aereo. Qui sotto trovi le opzioni più comode in treno, con diverse indicazioni se viaggi con la tua bicicletta o ne noleggi una in loco.

🚆 **Opzione treno con bici**
Se viaggi con la tua bici, ecco le migliori opzioni:
- **Intercity delle 16:00, giovedì 3 ottobre, da Bologna Centrale**. 
Puoi viaggiare con la bici montata. Prenota il posto bici (3,50 euro) il prima possibile: ci sono solo 6 posti disponibili. Ti consigliamo di pernottare a Bari per essere pronti il mattino seguente.

⚠️ Al ritorno, se prendi l'Intercity Notte delle 21:25, sappi che è obbligatorio trasportare la bici smontata in una sacca. Va bene anche un sacco grande non professionale. Se hai bisogno di assistenza per smontare la bicicletta, saremo felici di aiutarti.

- **Intercity notturno delle 23:39, giovedì 3 ottobre, da Bologna Centrale**. 
Con questo treno puoi trasportare la bici smontata e chiusa in una sacca, gratuitamente come bagaglio a mano.

🚆 **Opzione senza bici (Noleggio in loco)**
Se preferisci noleggiare una bici direttamente a Bari, ecco come fare:
- Scegli il treno, o altro mezzo, a te più comodo.

❗️TIP: prenotando la bici dal 4 al 7 ottobre al Decathlon , avrai la possibilità di ritirarla il giorno prima. Se la ritiri il 4 ottobre, sarà disponibile dalle 8:00 presso il negozio di Bari, così sarai in tempo per l'inizio dell'evento.

🔙 **Viaggio di ritorno**
Potrai considerare qualsiasi opzione che preferisci (come sempre favoriamo l’utilizzo di mezzi sostenibili).
Da tenere in considerazione che saremo di ritorno alle ore 17:00 di lunedì 7 ottobre in stazione centrale a Bari. 

👉 Consigliamo vivamente di **acquistare i biglietti del treno con largo anticipo**, perché le tariffe sono attualmente vantaggiose e potrebbero aumentare o esaurirsi rapidamente. Ricorda di prenotare anche il biglietto per la bici se viaggi con la tua sull'Intercity diurno.

---

## Dove pernotteremo

Saremo al [Camping Atlantide di Monopoli](https://maps.app.goo.gl/u3JV87rSaArJin2Y6), a pochi minuti dal centro e sul mare. 
Pernotteremo in bungalow da 3, 4 o 5 persone. Sistemiamo i partecipanti in base alle prenotazioni e alle esigenze del gruppo, quindi indica eventuali preferenze nel form di partecipazione. Per i servizi disponibili, consulta il sito della struttura [cliccando qui](https://www.residenceatlantide.it/it/home/).

La quota di partecipazione include un acconto che RLT pagherà per tutti. Il saldo sarà invece versato direttamente alla struttura da ciascun partecipante.

## Programma Giorno per Giorno 📅
### Giorno 1

**9:30** Ritrovo alla Stazione Centrale di Bari. 
Ogni partecipante avrà con sé la propria bicicletta (o quella noleggiata) e un bagaglio. 
❗️Consigliamo uno zaino al posto del trolley per facilitare la gestione con la bici.

**10:02** Treno per Monopoli, caricando le biciclette. 
Ogni partecipante è responsabile per l'acquisto del proprio biglietto.
Arrivati a Monopoli, lasceremo i bagagli al referente del campeggio che ci aspetterà in stazione.

**10:45** Partenza pedalata!

*🚲Percorso del giorno🚲*
- Giro standard: 37 km, 300 m di dislivello positivo (Monopoli → Conversano → Polignano a Mare → ritorno in treno a Monopoli)
- Long Loop: 50 km, 300 m di dislivello positivo (Monopoli → Conversano → Polignano a Mare → Monopoli)

Nota: I treni per il ritorno da Polignano a Mare verranno indicati il giorno stesso. Puoi scegliere se pedalare tutta la costa fino a Monopoli o prendere il treno e accorciare il giro di 13 km. Il ritorno al campeggio è previsto intorno alle 18:30. Check-in, doccia, cena e prima serata al campeggio.

### Giorno 2
**7:30** Sveglia e colazione. 
**9:00** Partenza in bici verso Alberobello, visitando i famosi trulli e attraversando la Valle d’Itria.

*🚲Percorso del giorno🚲*
Loop: 50 km, 470 m di dislivello positivo. 
La salita sarà tutta al mattino, con il ritorno in discesa.

Rientreremo a Monopoli nel pomeriggio, con cena e pernottamento al campeggio.

### Giorno 3
**7:00** Sveglia e colazione. 
**8:30** Partenza in bici
**10:09** Treno per Fasano.

Da lì, pedaleremo verso Cisternino e poi Ostuni, la città bianca patrimonio dell'Unesco.

*🚲Percorso del giorno🚲*
- Giro standard: 35 km, 380 m di dislivello positivo (Fasano → Ostuni → ritorno in treno)
- Long Loop: 65 km, 500 m di dislivello positivo (Fasano → Ostuni → ritorno in bici)

Rientro a Fasano e poi Monopoli. Chi preferisce può accorciare il percorso con il treno, come sopraindicato.

### Giorno 4
**7:30** Sveglia, colazione e check-out (lasciando le valigie che saranno trasferite alla stazione di Fasano per il rientro a Bari).
**9:00** Partenza in bici

*🚲Percorso del giorno🚲*
Giro facile: 20 km, praticamente senza dislivello, lungo tutta la costa verso sud, attraversando le belle cittadine di Torre Egnazia, Savelletri e finiremo a Torre Canne.

Pranzeremo insieme nei dintorni e poi ci dirigeremo alla stazione di Fasano per ritirare le valigie e prendere il treno per Bari. Avremo il pomeriggio libero per relax o acquisti.

**17:00** Fine giro e saluti presso la Stazione Centrale di Bari. 
Rientro individuale con il mezzo prenotato. Chi ha noleggiato la bicicletta dovrà riconsegnarla in negozio.


La quota di partecipazione comprende:
- Caparra campeggio: 27 €
- Trasporto bagagli primo e ultimo giorno (Monopoli e Fasano): 13 €
- Donazione a RLT per i costi fissi annuali: 30 €

La quota di partecipazione non comprende:
- Viaggio andata e ritorno per Bari (consigliamo di acquistare l’Intercity a 23 € a tratta)
- Pasti (pranzi al sacco e cene in comune)
- Treni interni (stimato 35 €, da confermare durante il viaggio)
- Saldo campeggio (stimato 63 €, da confermare alla chiusura delle iscrizioni)
- Noleggio bicicletta presso Decathlon (17 € al giorno)
