---
layout: post
title: Torniamo in Puglia
date: 2025-10-03 8:30:00 +0200
categories: social-ride
excerpt: "Scopriamo la Puglia in bici e in buona compagnia"
cover: assets/images/events/puglia-2025.jpeg
lang: it
---
# 🚴‍♀️ Social Ride in Puglia — Edizione 2025
### 3–6 Ottobre 2025 | Organizzato da Ruota Libera Tuttti ASD

Torna il nostro Bike Trip nella meravigliosa Puglia! Facile, accessibile. Immersi nelle bellezze pugliesi. Da non perdere. 
4 giorni di pedalate lente, panorami pazzeschi, mare, trulli, Masserie, olivi, e chi più ne ha ne metta.
Un viaggio accessibile a tutte le persone, pensato per muoversi in modo sostenibile, combinando bici e treno. 
---
## 📍 Info di base
- **📅 Date:** da venerdì 3 a lunedì 6 ottobre 2025  
- **📌 Ritrovo:** ore 9:30 – Stazione Centrale di Bari  
- **🚴‍♂️ Destinazioni principali:** Bari, Monopoli, Polignano a Mare, Conversano, Alberobello, Cisternino, Torre Canne, Ostuni, Valle d’Itria  
- **🗺️ Distanza totale:**
  - Short Loop: 142 km  
  - Long Loop: 185 km  
- **💸 Quota di partecipazione:** 120€

---

## ✍️ Come partecipare

Per partecipare è necessario essere soci di della nostra giovane e fresca associazione.
Puoi tesserarti compilando il modulo nella sezione “Tesseramento” del nostro sito.
Per iscriverti, compila questo form: da completare

> **Nota bene:**  
> Pedaliamo sempre al passo del più lento, ci aspettiamo e ci supportiamo.  
> Un  accompagnatore certificato sarà presente per assistenza tecnica e sicurezza.

---

## 🚆 Come raggiungere Bari

L’evento inizia **venerdì 3 ottobre alle ore 9:30 a Bari Centrale**.  
Consigliamo l’uso del treno (da Bologna o altre città):

- **Intercity notturno:** bici gratuita smontata in sacca.  
- **Intercity diurno:** bici montata con supplemento e prenotazione posto bici.  
- **Noleggio bici in loco:** possibile, contattaci in anticipo e ti aiuteremo a trovarla, comoda ed economica. 

---

## 🔙 Viaggio di ritorno

Conclusione lunedì 6 ottobre alle ore 17:00, Stazione Centrale di Bari.  
Consigliamo l’acquisto anticipato dei biglietti, potrebbero aumentare di molto! (anche per la bici, se necessario).

---

## 🏕️ Dove pernotteremo

Saremo al **Camping Atlantide di Monopoli**, in piazzole comuni vista mare.  
La caparra è inclusa nella quota (vedi sotto). Il saldo sarà versato in loco.

---

## 📅 Programma Giorno per Giorno

### 🗓 **Giorno 1 – Venerdì 3 ottobre**  
**Inizia il viaggio!**

Ci incontriamo alle 9:30 alla Stazione Centrale di Bari, puntuali e pronti con bici e bagagli. Dopo un caffè insieme e qualche info logistica, prenderemo il treno per Monopoli. All’arrivo ci aspetterà un referente del campeggio per il ritiro bagagli, così potremo iniziare a pedalare leggeri.
Il primo percorso ci porta tra Conversano, Polignano a Mare e le strade affacciate sull’Adriatico. Un giro tranquillo per entrare nel ritmo lento del viaggio, con la possibilità di accorciare il rientro prendendo un treno locale.  
Rientreremo al campeggio nel tardo pomeriggio: check-in, doccia e prima cena insieme sotto le stelle.

**Percorsi disponibili:**  
- Standard: 37 km (con rientro in treno da Polignano)  
- Long Loop: 50 km (giro completo fino a Monopoli)

---

### 🗓 **Giorno 2 – Sabato 4 ottobre**  
**Ostuni, la città bianca**

Dopo colazione, prendiamo il treno per Fasano e iniziamo la pedalata tra ulivi secolari, muretti a secco e profumi mediterranei.  
Saliremo verso Cisternino e infine Ostuni, la bellissima “città bianca” arroccata sulla collina, patrimonio UNESCO.
Dopo pranzo ci sarà la possibilità di rientrare in treno o, per chi ha ancora energie, tornare pedalando lungo percorsi panoramici.

**Percorsi disponibili:**  
- Standard: 35 km (Fasano → Ostuni → ritorno in treno)  
- Long Loop: 65 km (rientro in bici)

---

### 🗓 **Giorno 3 – Domenica 5 ottobre**  
**Trulli e Valle d’Itria**

Giornata dedicata a uno dei paesaggi più iconici della Puglia: la Valle d’Itria e Alberobello.  
Partiremo al mattino per raggiungere la capitale dei trulli, pedalando su strade di campagna immerse nel silenzio e nella storia.
Il percorso prevede una salita leggera nella prima parte e una lunga discesa al ritorno, perfetta per chiudere la giornata con il vento in faccia.

**Percorso:**  
- Loop unico: 50 km (470 m di dislivello)

---

### 🗓 **Giorno 4 – Lunedì 6 ottobre**  
**Ultimo saluto al mare**

Dopo aver fatto colazione e lasciato i bagagli per il trasporto, pedaleremo lungo costa verso sud, attraversando Torre Egnazia, Savelletri e Torre Canne.  Una pedalata rilassata tra mare e villaggi di pescatori, perfetta per chiudere in bellezza.
Dopo pranzo recupereremo i bagagli a Fasano e prenderemo il treno per tornare a Bari, dove ci saluteremo ufficialmente verso le 17:00.

**Percorso:**  
- 20 km, praticamente tutto pianeggiante

---

## 💰 Cosa è incluso nella quota (120€)

- ✅ Caparra campeggio (10€)  
- ✅ Trasporto bagagli giorno 1 e giorno 4 (10€)  
- ✅ Organizzazione, accompagnamento e supporto tecnico

---

## ❌ Non incluso:
- Viaggio A/R per Bari  
- Treni interni (circa 35€, da confermare)  
- Saldo campeggio (stimato 70€, da confermare)  
- Pasti (pranzi al sacco e cene in comune)  
- Noleggio bici (se richiesto)

---

## ℹ️ Contattaci
Per info, dubbi o richieste scriveteci pure a ruotaliberatutti@gmail.com

---

🚲 **Unisciti a noi e scopri la Puglia... al passo del più lento.**
