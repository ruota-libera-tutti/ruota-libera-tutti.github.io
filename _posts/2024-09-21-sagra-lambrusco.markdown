---
layout: post
title: "Sagra dell'uva e del Lambrusco a Castelvetro"
date: 2024-09-21 09:00:00 +0200
categories: social-ride
excerpt: "Pedalata facile immersa nei vigneti modenesi, da Bologna a Castelvetro"
cover: assets/images/events/castelvetro.jpg
lang: it
---

**📅 Data:** Sabato 21 settembre 2024 

**📍 Ritrovo:** Stazione Centrale di Bologna

**🚴‍♂️ Destinazione:** Sagra del Lambrusco a Castelvetro

**🗺️ Distanza** : 27 km / 130m di dislivello


Unisciti a noi per una giornata all'insegna della bicicletta e della convivialità! Pedaleremo insieme tra i vigneti modenesi per raggiungere la Sagra del Lambrusco a Castelvetro, un evento tradizionale del nostro territorio ricco di sapori e allegria. 

L'itinerario è semplice e adatto a tuttə, ideale per una rilassante escursione in bicicletta. Siamo alla seconda edizione e ti possiamo garantire che l’anno scorso ci siamo divertiti tantissimo! 🌿

---

### **Programma della giornata**

**11:10** - Ritrovo alla Stazione Centrale di Bologna 🚂  
**11:32** - Partenza con il treno verso Vignola  
**12:15** - Inizio della pedalata da Bazzano lungo il fiume Panaro, su facili percorsi gravel immersi nei vigneti modenesi
**13:30** - Pranzo al sacco (ricordatevi di portarlo da casa!) 🍴  
**16:00** - Arrivo a Castelvetro e partecipazione alla Sagra del Lambrusco 🍷  
**20:01** - Rientro con il treno da Vignola 
**20:59** - Arrivo in Stazione centrale a Bologna 

Ci sarà anche la possibilità, per chi preferisce, di rimanere in zona fino al giorno successivo pernottando in tenda presso una parrocchia vicina. ⛺️ Vi terremo aggiornati nei nostri canali riguardo anche questa possibilità.

---

### **Come partecipare**

Per iscriversi, è necessario compilare il **[form di richiesta di partecipazione](https://docs.google.com/forms/d/e/1FAIpQLSdrHPtHaF5XWy1owVzfo1jsOghzJskRgPgdXRd-bvvrQaL29A/viewform?usp=sf_link)**. 

❗️ L'evento è riservato ai soci dell'associazione Ruota Libera Tutti, con un contributo di 5€ a persona. 

Non sei ancora socia/o? [Clicca qui](/tesseramento) per effettuare il tesseramento e unirti a noi! 
Per questo evento, abbiamo deciso di rendere gratuita la partecipazione ai nuovi soci, essendo alla fine dell'anno. Dovrai quindi solo coprire i costi di tesseramento. L'iscrizione sarà confermata solo dopo che avrai ricevuto la nostra email di conferma.

🚆 Ogni partecipante è responsabile dell'acquisto dei biglietti del treno per sé e per la propria bicicletta. 
Se è la tua prima volta con la bici in treno, non preoccuparti: siamo qui per aiutarti! Per i treni che prenderemo, basta acquistare il biglietto giornaliero per la bicicletta, che costa 3,50 euro e vale sia per l'andata che per il ritorno.

---

### **Ti aspettiamo! 🌟**

Vieni a vivere con noi una giornata unica, in perfetto stile Ruota Libera Tutti, ovvero pedalando insieme al passo del più lento per un'esperienza di condivisione, scoperta e tanto divertimento! 🚴‍♀️🍇 

Per restare aggiornata/o su questo e sui prossimi eventi: 
👉 Unisciti al nostro **[gruppo whatsapp](https://chat.whatsapp.com/L0AhkPWrf7PKQyTK6Fuf16)**
👉 Seguici sulla nostra **[pagina Instagram](https://instagram.com/ruotaliberatutti)**
