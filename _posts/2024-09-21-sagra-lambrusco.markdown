---
layout: post
title: "Sagra del Lambrusco a Castelvetro"
date: 2024-09-21 09:00:00 +0200
categories: social-ride
excerpt: "Pedalata facile immersa nei vigneti modenesi, da Bologna a Castelvetro"
cover: assets/images/events/castelvetro.jpg
lang: it
---

**📅 Data:** Sabato 21 settembre 2024  
**📍 Ritrovo:** Stazione Centrale di Bologna 
**🚴‍♂️ Destinazione:** Sagra del Lambrusco a Castelvetro
**🗺️ Distanza** : 27 km / 130m di dislivello


Unisciti a noi per una giornata all'insegna della bicicletta e della convivialità! Pedaleremo insieme tra i vigneti modenesi per raggiungere la Sagra del Lambrusco a Castelvetro, un evento tradizionale del nostro territorio ricco di sapori e allegria. L'itinerario è semplice e adatto a tutti, ideale per una rilassante escursione in bicicletta. Siamo alla seconda edizione e vi possiamo garantire che l’anno scorso ci siamo divertiti tantissimo! 🌿

---

### **Programma della giornata**

**11:10** - Ritrovo alla Stazione Centrale di Bologna 🚂  
**11:32** - Partenza con il treno verso Vignola  
**12:15** - Inizio della pedalata da Bazzano lungo il fiume Panaro, su facili percorsi gravel immersi nei vigneti modenesi
**13:30** - Pranzo al sacco (ricordatevi di prenderlo da casa!) 🍴  
**16:00** - Arrivo a Castelvetro e partecipazione alla Sagra del Lambrusco 🍷  
**20:01** - Rientro con il treno da Vignola 
**20:59** - Arrivo in Stazione centrale a Bologna 

Ci sarà la possibilità anche per chi preferisce rimanere in zona fino al giorno successivo, di  pernottare in tenda presso una parrocchia vicina. ⛺️ Vi terremo aggiornati nei nostri canali riguardo anche questa possibilità.

---

### **Come partecipare**

L'evento è riservato ai soci dell'associazione Ruota Libera Tutti, con un contributo di 5€ a persona. Se non sei ancora socio, [cliqua qui](/tesseramento) per effettuare il tesseramento e unirti a noi! In caso in cui tu non sia ancora socia/o, siccome siamo alla fine dell’anno, abbiamo deciso di rendere gratuita la partecipazione all’evento, quindi dovrai sostenere solo i costi di tesseramento.

Per iscriversi, è necessario compilare il **form di richiesta di partecipazione**. La conferma dell'iscrizione avverrà solo al ricevimento della nostra email di conferma. Ti aspettiamo per condividere una giornata indimenticabile all'insegna del divertimento e della scoperta! 

Ti ricordiamo che ogni partecipante è responsabile per l’acquisto dei biglietti del treno, per la persona e per la bicicletta. Nel caso in cui sia la prima volta che carichi la bici in treno, non ti preoccupare, siamo qui proprio per favorire le prime volte! Sui treni che prenderemo, è sufficiente che acquisti il biglietto giornaliero per la bicicletta che costa 3.50 euro e che vale sia per l’andata sia per il ritorno.

---

### **Ti aspettiamo! 🌟**

Vieni a vivere con noi una giornata unica, in perfetto stile Ruota Libera Tutti! Pedaliamo insieme per un'esperienza di condivisione, scoperta e tanto divertimento! 🚴‍♀️🍇 Tieniti aggiornata/o sul nostro gruppo whatsup e sulla nostra pagina instagram, per tutti gli ultimi aggiornamenti su questo evento e su tutti i successivi.
